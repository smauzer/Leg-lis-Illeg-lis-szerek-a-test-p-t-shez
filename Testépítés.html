<!DOCTYPE html>
<html lang="hu">
<head>
    <meta charset="UTF-8">
    <title>Tudnivalók a testépítésről</title>
</head>
<body>
    <h1>Testépítés</h1>
<p>A testépítés célja, hogy különféle gyakorlatok, főképp súlyzós edzés segítségével növelje az izomzatot, valamint hogy népszerűsítse az egészséges életmódot és a fitneszt. <br> Versenysportként a testépítés az izomtömeg definiáltságát, szimmetriáját, esztétikáját hivatott bemutatni művészi módon. <br>Az edzésekhez többek között kézisúlyzókat, súlytárcsákat, különféle rudakat (francia rúd, kétkezes súlyzórúd) és egyéb ellenállásos eszközöket, gépeket használnak.<br> A testépítésben is fontos szerepet kap az étrend, a regenerálódásra szánt pihenőidő, a gyakorlatok szabályos végzése, valamint a kiegészítő mozgásformák, mint az aerob edzés. <br> A legtöbb testépítő táplálékkiegészítőket is fogyaszt, például fehérjeport. A testépítők egy része használ anabolikus szteroidokat az izomépítés és a teljesítmény fokozásához, aminek azonban egészségkárosító mellékhatásai lehetnek. <br>
A testépítés története feltehetően kőemelő versenyekkel kezdődött, melynek sok kultúrában voltak hagyományai. <br> A 19. században erőemberek járták Európát és Amerikát, és súlyemelő mutatványokkal szórakoztatták a közönséget. <br> A 20. század elején kezdtek el komolyabban foglalkozni a test izomzatának kifejezetten látvány szempontjából történő (azaz nem funkcionális) fejlesztésével. <br> A sportágat nagyon sokáig nem vették komolyan, csupán az 1970-es években, az Acélizom című dokumentumdráma megjelenése után kezdett el szélesebb körben terjedni. <br> Ugyancsak az 1970-es években, a feminizmusnak köszönhetően élénkült meg az érdeklődés a női testépítés iránt. <br> A professzionális testépítésben ma a legnagyobb hangsúlyt a minél nagyobb izomtömegre fektetik, ezzel szemben létrejött az úgynevezett „naturál testépítés”, mely a természetes módszerekkel elérhető fizikumot népszerűsíti. <br>
A Testépítők Nemzetközi Szövetsége (IFBB) rendezi a rangos Mr. Olympia-versenyt; a cím megszerzőjét tartják az az évi legjobb professzionális testépítőnek. <br> 1989 óta rendezik meg a szintén elismert Arnold Classic bajnokságot is. <br> A professzionális versenyzők mellett az amatőr testépítők számára is rendeznek világversenyeket, az IFBB saját amatőr versenye mellett létezik még például a National Amateur Body-Builders’ Association (NABBA) által szervezett Mr. és Ms. Universe-verseny is. <br> Magyarországon is több versenyt rendeznek, az IFBB Testépítő és Fitness Magyar Bajnokság mellett a legjelentősebb verseny a Superbody.</p> 
<img src="Arnold.jpg" alt="Arnold Schwarzanegger">
<a href="https://hu.wikipedia.org/wiki/Test%C3%A9p%C3%ADt%C3%A9s">Wikipédia</a>
</body>
</html>
